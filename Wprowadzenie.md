## Przeglądy
Pociągi, co około 250 000 km, muszą przejść przegląd poziomu P3, którego celem jest sprawdzenie wielu krytycznych części pojazdu - związanych m. in. z układami napędowymi, hamulcowymi, sterowania i elektrycznymi. Tak zaawansowany przegląd, wymaga demontażu licznych komponentów pociągu, a co za tym idzie, wiąże się z koniecznością wyłączenia pojazdu z użytkowania na czas serwisu. Cały proces jest niezywkle złożony i kosztowny. Po okresie gwarancji producenta, podmiot dokonujący serwisu wyłaniany jest na podstawie ogłoszonego przetargu - przegląd P3 mogą więc wykonywać firmy niezwiązane z producentem serwisowanego pojazdu. Jedną z firm zajmujących się takimi serwisami jest Serwis Pojazdów Szynowych(SPS), która latem 2021 r. wygrała przetarg na przegląd P3 pociągów Newag Impuls 45WE ogłoszony przez Koleje Dolnośląskie. W tym samym przetargu startowała firma Newag. SPS zaproponował cenę 22,4 mln zł, podczas gdy Newag proponował wykonanie przeglądu za 25,2 mln zł. 

 - https://www.krause-systems.pl/firma/strefa-wiedzy/szczegol/jakie-sa-rodzaje-przegladow-i-napraw-rewizyjnych-taboru-kolejowego.html
 - https://kolejedolnoslaskie.pl/stanowisko-przewoznika-koleje-dolnoslaskie-s-a-w-sprawie-oswiadczenia-newag/
